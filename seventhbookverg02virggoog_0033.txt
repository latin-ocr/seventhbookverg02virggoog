4 Aruernos nra. vn.

quae ne monstra pii paterentur talia Troes
delati in portuS, neu litora dira subirent,
Neptunus ventis implevit vela secundis,

atque fugam dedit, et praeter vada fervida vexit.

Iamque rubescebat radiis mare, et aethere ab alto
Aurora in roseis fulgebat lutea bigis:
cum venti posuere, omnisque repente resedit
flatuS, et in lento luctantur marmore tonsae.
atque hic Aeneas ingentem ex aequore lucum
prospicit. Hunc inter fluvio Tiberinus amoen0,
verticibus rapidiS, et multa flavus harena,
in mare prorumpit. Variae circumque supraque
adsuetae ripis volucres et fluminis alveo
aethera mulcebant cantu, lucoque volabant.
flectere iter sociis terraeque advertere proras
imperat, et laetus fluvio succedit opaco.

Nunc age, qui reges, Erat0, quae tempora rerum,
quis Latio antiquo fuerit statuS, advena classem
cum primum Ausoniis exercitus appulit oriS,
expediam, et primae revocabo exordia pugnae.
tu vatem, tu, diva, mone. Dicam horrida bella,
dicam acies, actosque animis in funera reges,
Tyrrhenamque manum, totamque sub arma coactam
Hesperiam. Maior rerum mihi nascitur ord0,
maius opus moveo, Rex arva Latinus et urbes
iam senior longa placidas in pace regebat.
hunc Fauno et nympha genitum Laurente Marica
accipimus; Fauno Picus pater, isque parentem
te, Saturne, refert3 tu sanguinis ultimus auctor.

26 lutea, crocea IV. 585. -27 posuere, sedati sunt-28 lento,
tranquillo. - 28 tonsae, remi. —31 flavus, luteus. cf. 26. - 36 succedit,
subit, Ι. 171.-44 nascitur, oritur, ΙΙ. 680. —45 maior, gravior,
moveo, incipio, Ι. 37.—48 accipimus, audimus.

 


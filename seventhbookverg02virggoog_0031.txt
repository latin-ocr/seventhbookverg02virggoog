Ι

P. VERGILI MARONIS

AENEIDOS

LIBER SEPTIMUS.

——0—-

Tu quoque litoribus nostris, Aeneia nutrix,
aeternam moriens famam, Caieta, dedisti;

et nunc servat honos sedem tuus, ossaque nomen
Hesperia in magna, si qua est ea gloria, signat.

at pius exsequiis Aeneas rite solutiS,

aggere composito tumuli, postquam alta quierunt
aequora, tendit iter velis, portumque relinquit.
adspirant aurae in noctem, nec candida cursus
Luna negat, splendet tremulo sub lumine pontus.
proxima Circaeae raduntur litora terrae,

dives inaccessos ubi Solis filia lucos

adsiduo resonat cantu, tectisque superbis

urit odoratam nocturna in lumina cedrum,

arguto tenuis percurrens pectine telas.

hinc exaudiri gemitus iraeque leonum,

vincla recusantum et sera sub nocte rudentum,
saetigerique sues atque in praesaepibus ursi
saevire, ac formae magnorum ululare luporum,
quos hominum ex facie dea saeva potentibus herbis
induerat Circe in voltus ac terga ferarum. 20

3 sedam, 'sepulchrum-10 raduntur, leguntur, ΙΙΙ. 292.—
11 inaccessos, perimlosos.- 12 adsiduo, perpetua- 16 ruden-
tum, frementum· 17 praesaepibus, stabulis—20 terga, corpora.

 


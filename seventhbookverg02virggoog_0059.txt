30 AENEIDOS LlB. VII.

pampineasque gerunt incinctae pellibus hastas,

ipsa inter medias flagrantem fervida pinum

sustinet, ac natae Turnique canit hymenaeos

sanguineam torquens aciem, torvumque repente

clamat: lo matreS, audite, ubi quaeque, Latinae!

si qua piis animis manet infelicis Amatae

gratia, si iuris materni cura remordet,

solvite crinalis vittas, capite orgia mecum.

talem inter silvas, inter deserta ferarum,

reginam Alecto stimulis agit undique Bacchi.
Postquam visa satis primos acuisse furoreS,

consiliumque omnemque domum vertisse Latini,

> protinus hinc fuscis tristis dea tollitur alis

audacis Rutuli ad muros, quam dicitur urbem

Acrisioneis Danae fundasse colonis,

praecipiti delata Noto. Locus Ardea quondam

dictus aviS, et nunc magnum tenet Ardea nomen;

sed Fortuna tuit. Tectis hic Turnus in altis

iam mediam nigra carpebat nocte quietem.

Alecto torvam faciem et furialia membra

exuit; in voltus sese transformat anilis

et frontem obscenam rugis arat; induit albos

curn vitta crinis; tum ramum innectit olivae;

fit Calybe lunonis anus templique sacerdos

et iuveni ante oculos his se cum vocibus offert:

Turne, tot incassum fusos patiere laboreS,

et tua Dardaniis transcribi sceptra colonis?

rex tibi coniugium et quaesitas sanguine dotes

abnegat, externusque in regnum quaeritur heres.

399 aciem, oculum—403 capita, sumpta—406 acuisse, exci-
tasse, accendisse.-407 vertisse, wertina-413 tuit, abiit, aufugit.
-414 carpebat, capiebat-417 obscenam, foedam-421 incassum,
frustra. -iusos, perditos- 422 transcribi, transferri.

 

